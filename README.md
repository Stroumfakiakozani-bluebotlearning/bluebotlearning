# Greenbot learning
Κλίμα SOS… Λιγνίτης over;

Ένα διδακτικό σενάριο stem για τις ανανεώσιμες πηγές ενέργειας.

Αυτές τις μέρες στην πόλη της Κοζάνης παρατηρήθηκε διακοπή τηλεθέρμανσης σε αρκετά σημεία της πόλης με αποτέλεσμα αρκετά σπίτια να κρυώσουν λόγω και των χαμηλών θερμοκρασιών που επικρατούν αυτή την περίοδο στην περιοχή. Τα σπίτια έμειναν χωρίς θέρμανση και ζεστό νερό, οι κάτοικοι κρυώνουν και διαμαρτύρονται.

O πλανήτης από την άλλη εκπέμπει SOS. Μόλυνση του αέρα και των θαλασσών μας, της γης που καλλιεργούμε, οι εκπομπές αερίων του θερμοκηπίου από τις ανθρώπινες δραστηριότητες, δηλαδή την καύση ορυκτών καυσίμων για την παραγωγή ηλεκτρικής ενέργειας και τις μεταφορές, την κτηνοτροφία και την καταστροφή των φυσικών οικοσυστημάτων, προκαλούν την κλιματική αλλαγή.

Ξαφνικά, αποφασίζεται τα εργοστάσια λιγνίτη που δίνουν ρεύμα και θερμότητα να κλείσουν, γιατί μολύνουν το περιβάλλον. 

Ο ήρωας μας ο Greenbo στο άκουσμα της κρίσης έρχεται από ένα διπλανό πλανήτη, για να μας δείξει ένα εναλλακτικό μέλλον, που θα χρησιμοποιεί τον ήλιο και τον αέρα της περιοχής ως εναλλακτικές μορφές ενέργειας.

Ο Greenbo θα μας βοηθήσει στη δημιουργία της δικής μας βιώσιμης πόλης (μακέτα) η οποία θα περιλαμβάνει αιολικό πάρκο με ανεμογεννήτριες, ηλιακό πάρκο με φωτοβολταϊκά, κτίρια και σπίτια που στις οροφές θα έχουν πράσινους κήπους και λαχανόκηπους και θα μας ξεναγήσει σε αυτή με τις διαδρομές του. Τα παιδιά θα δώσουν μορφή στον ήρωα μας (θα τους ζητήσουμε αρχικά να ζωγραφίσουν το δικό τους robot) και θα τον προγραμματίσουν να κινείται πάνω στη γραμμή της μακέτας (πίστας). Μέχρι όμως να φτάσουμε στην τελική μακέτα, ο Greenbo θα πρέπει να ξεπεράσει εμπόδια που θα βρεθούν στο δρόμο του.

Υλικά που θα χρειαστούν: 
Το ρομποτ Edison από Διερευνητική Μάθηση
Αναλώσιμα υλικά για την κατασκευή της περιοχής, εκτυπώσεις εικόνων, χαρτόνια, κουτιά

ΣΤΟΧΟΙ:

-Να προγραμματίσουν τα παιδιά το Greenbo διαβάζοντας το barcode – αναγνώριση γραμμής.
-Να προγραμματίσουν και κατευθύνουν το Greenbo να ακολουθεί το φακό.
-Να προγραμματίσουν και κατευθύνουν το Greenbo να σταματά σε εμπόδια.
-Να κατανοήσουν τα παιδιά το νόημα του όρου ανανεώσιμες πηγές ενέργειας και τη χρηστικότητα του ήλιου και του αέρα.
-Nα προσεγγίσουμε με τα παιδιά του νηπιαγωγείου το θέμα της κλιματικής αλλαγής και της πράσινης ενέργειας.

Υλοποίηση του έργου.

Α Φάση : Γνωριμία με το Edison

Τα παιδιά ήρθαν σε μια πρώτη επαφή με το Edison, είδαμε τι κινήσεις μπορεί να κάνει σε ένα γενικό πλαίσιο (κίνηση με παλαμάκια, αποφυγή εμποδίων, ακολουθία στη μαύρη γραμμή, ακολουθία φωτός) και ζωγράφισε ο καθένας μας το δικό του ρομπότ.

Πως άραγε να μοιάζει ένα robot;
Δραστηριότητες
1. Τι είναι ένα robot;
2.Ζωγραφίσαμε το δικό μας robot.
3.Ανακαλύψαμε τη χρήση των barcodes και τις εφαρμογές τους. (σουπερμαρκετ)
4. Σκανάραμε QR codes με το κινητό μας. Τελικά δεν χρειάζεται να σπαταλούμε τόσο χαρτί αφού μπορούμε να δούμε πολλά πράγματα στον υπολογιστή ή κινητό μας.
5. Χρησιμόποιήσαμε το EdBlocks https://www.edblocksapp.com/ για να προγραμματίσουμε με τα παιδιά το δικό μας ρομπότ. Στην αρχή μικρές εντολές μετά όλο και περισσότερες.
Β Φάση: Τι είναι κλιματική αλλαγή;
Σε αυτή τη φάση χρησιμοποιήσαμε ως αφόρμηση μία ιστορία για την κλιματική αλλαγή με τίτλο «Το ταξίδι της ηλεκτρικής ενέργειας», ένα εκπαιδευτικό animation μικρού μήκους με θέμα την παραγωγή ηλεκτρικής ενέργειας στη Δυτική Μακεδονία.Σύμπραξη της Παιδαγωγικής Σχολής και του Τμήματος Εικαστικών & Εφαρμοσμένων Τεχνών του Πανεπιστημίου Δυτικής Μακεδονίας.  https://www.youtube.com/watch?v=coWQ1R2r5MY&fbclid=IwAR1vpdS3fDpNgBpJ-CR1SHNHmyEmZGXbEOn0DulBvwjKx4IBpoDYKBnahec
καθώς επίσης και την ιστορία με τίτλο «Ενέργεια», η οποία μας παρουσιάζει όλες τις μορφές ενέργειας με ένα τρόπο ιδιαίτερο και κατανοητό για τα παιδιά https://www.youtube.com/watch?v=30CjC3x7ggo&fbclid=IwAR1_K55AwXL9hjtKXPA1BcuEv5lqHtwL6knwtrPmNCchE6D8hUxROF6sRD4
Δραστηριότητες
1. Συζήτηση για το τι σημαίνει απολιγνιτοποίηση και τι μπορεί να αντικαταστήσει τις λιγνιτικές μονάδες στην περιοχή μας.
2. Παιχνίδι εντοπισμού όλων των ηλεκτρικών συσκευών στο σχολείο μας.
3. Πως ζούσαν παλιά οι άνθρωποι χωρίς ρεύμα;
4. Παιχνίδι με καρτέλες μνήμης με ηλεκτρικές συσκευές και μη.
5. Συζητήσαμε επίσης για τις εναλλακτικές μορφές ενέργειας που χρησιμοποιούν τον ήλιο και τον αέρα ώστε να έχουμε μια πόλη καθαρή χωρίς νέφος και καυσαέριο.

Γ Φάση: Ηλιακή Ενέργεια
-παρακολουθήσαμε βίντεο για τον ήλιο https://www.noesis.edu.gr/noesis-education/animation-movies/%ce%b4%ce%b9%ce%ac%cf%83%cf%84%ce%b7%ce%bc%ce%b1/%ce%ae%ce%bb%ce%b9%ce%bf%cf%82/ και λύσαμε πολλές από τις απορίες που είχαμε. Πώς δημιουργήθηκε ο Ήλιος; Τι ηλικία έχει; Από τι αποτελείται; Θα υπάρχει για πάντα;

Δ Φάση: Αιολική Ενέργεια
Στην αρχή θελήσαμε να ανακαλύψουμε τις γνώσεις των παιδιών για τον αέρα με ερωτήσεις που θα τους έδιναν ερεθίσματα για να σκεφτούν
Μπορούμε να δούμε τον αέρα; Πώς τον καταλαβαίνουμε; Τι συμβαίνει όταν υπάρχει αέρας; Μπορούμε να δημιουργήσουμε εμείς αέρα; Πώς; 
Δραστηριότητες
1.Παρακολουθήσαμε εκπαιδευικά βίντεο για τη δύναμη του αέρα και συζητήσαμε εφαρμογές. https://www.youtube.com/watch?v=bI29dC3kxS4
https://www.youtube.com/watch?v=30CjC3x7ggo
2.φτιάξαμε μικρές μπάλες από χαρτί τις οποίες τα παιδιά έπρεπε να μετακινήσουν φυσώντας μέσα από καλαμάκι
3.Διαβάσαμε το μύθο του θεού των ανέμων Αιόλου http://thechildrenslab.net/2018/02/13/%ce%bf-%ce%b1%ce%af%ce%bf%ce%bb%ce%bf%cf%82%ce%bf-%ce%b8%ce%b5%cf%8c%cf%82-%cf%84%cf%89%ce%bd-%ce%b1%ce%bd%ce%ad%ce%bc%cf%89%ce%bd-%ce%bc%ce%b9%ce%b1-%ce%b5%ce%ba%cf%80%ce%b1%ce%b9%ce%b4%ce%b5%cf%85/ και κινηθήκαμε στο χώρο σαν ον άνεμο.
4.Κατασκευάσαμε από ανακυκλώσιμα υλικά το δικό μας αιολικό πάρκο για να συνθέσουμε τη δική μας πολή και τις διαδρομές που ακολούθησε ο Greenbo πάνω σε αυτή.

Ε Φάση: Κατασκευή Μακέτας 
Η κατασκευή της μακέτας εξολοκλήρου από ανακυκλώσιμα υλικά περιελάμβανε αιολικό πάρκο με ανεμογεννήτριες από χαρτόνια, ηλιακό πάρκο με φωτοβολταϊκά από χαρτόνι, κάνσον και γκοφρέ. αλουμινόχαρτο, ξυλάκια για σουβλάκια, κτίρια και σπίτια με οροφές από πράσινους κήπους, λαχανόκηπους και φωτοβολταϊκά από ρολά υγείας, χαρτόνι και σύρμα πίπας, αλουμινόχαρτο. Κατασκευάστηκε επίσης η πλατεία με σιντριβάνι, παγκάκι, δέντρα, γλάστρες με λουλούδια τα οποία επίσης έγιναν με αβγοθήκες, ρολά υγείας, και χαρτί γκοφρέ. 
Προχωρήσαμε επίσης και στην κατασκευη 3d ρομπότ του Greenbo από ανακυκλώσιμα υλικά, χρησιμοποιώντας κουτιά και ρολά κουζίνας. Τον ζωγραφίσαμε και τον κάναμε το δικό μας σούπερ ήρωα που ήρθε με σκοπό να βοηθήσει την πόλη μας.

Z Φάση Προγραμματισμός Greenbo με διαδρομές πάνω στη μακέτα.
Προγραμματισμός Greenbo με διαδρομές πάνω στη μακέτα.

Δώσαμε μορφή στο ρομπότ μας με lego και ξεκινήσαμε τον προγραμματισμό. Αρχικά, ακολουθήσαμε απλές διαδρομές σε ευθεία γραμμή όπου ο Greenbo κατευθύνθηκε από το εργοστάσιο της ΔΕΗ στα φωτοβολταϊκά και τις ανεμογεννήτριες. Στη συνέχεια, τα παιδιά αποφάσισαν να κινηθεί το ρομπότ προς την πλατεία της πόλης μας. Για να υπολογίσουν τα παιδιά τα δευτερόλεπτα, καθώς επίσης για να εξοικειωθούν με την έννοια της χρονομέτρησης και πιο συγκεκριμένα με τα δευτερόλεπτα χρησιμοποιήσαμε χρονόμετρο πάνω στο οποίο κάναμε διάφορες μετρήσεις ώστε να κατανοήσουν τα παιδιά την έννοια του χρόνου και της μονάδας μέτρησης του. Η μακέτα μας λειτούργησε ως πίστα παιχνιδιού, πειραματισμού, παρατήρησης για όλα τα παιδιά. Το παιχνίδι μας το μοιραστήκαμε με τα φετινά παιδιά του Νηπιαγωγείου μας μαζί με τη γνώση μας για όλα όσα μάθαμε.

Ο Greenbo ήρθε για να μείνει και να μας δείξει μία πιο πράσινη πόλη!
Δείτε το βιντεο του προγραμματισμού πάνω στη μακέτα: https://openedtech.ellak.gr/robotics2020/klima-sos-lignitis-over/



